Да се напише клас, който да представя дата от Григорианския календар с ден, месец и година. 
За класа да се реализират:
подходящи конструктори с проверка за коректност
селектори за ден, месец и година
селектор за ден от седмицата.
мутатори за ден, месец и година с проверка за коректност
операция за въвеждане от стандартния вход (>>) с проверка за коректност
операция за извеждане на стандартния изход (<<) в предварително зададен от потребителя формат
конструктор на дата по описание с ден от седмицата, например:
втората събота от месец октомври
последният понеделник от месец ноември
аритметични операции с дати:
+, +=, ++ (добавяне на дни)
-, -=, -- (изваждане на дни)
*, *= (добавяне на месеци)
/, /= (изваждане на месеци)
&, &= (добавяне на години)
|, |= (изваждане на години)
^, ^= (добавяне на седмици)
%, %= (изваждане на седмици)
да се обработват правилно граничните случаи, например 
31 януари 2012 г. + 1 месец = 29 февруари 2012 г.
аритметични операции за намиране на интервал между дати
- (разлика в дни)
/ (разлика в месеци)
| (разлика в години)
% (разлика в седмици)

селектор, който определя дали даден ден е работен
да се заложи списък на официалните празници в България, 
като се вземе предвид алгоритъма за определяне на датата на Великден
селектор, който намира най-близкия работен ден до текущата дата 
(да се подава параметър, който да определя дали се търси назад във времето, 
напред във времето или без значение от посоката)

мутатор, който променя режима на работа на аритметичните операции +, +=, -, -=, 
така че да смятат с работни, а не с календарни дни
пример: 15 април 2014 г. + 4 работни дни = 23 април 2014 г.

мутатор, който променя режима на работа на всички аритметични операции, 
така че ако след изпълнение на операцията резултатът е почивен ден, 
резултатът да се “наглася” да бъде най-близкия работен ден
пример: 15 април 2014 г. + 4 дни = 17 април 2014 г. (ако е избрано търсене назад)
пример: 15 април 2014 г. + 4 дни = 22 април 2014 г. (ако е избрано търсене напред)
пример: 15 април 2014 г. + 4 дни = 17 април 2014 г. (ако е избрано търсене без значение на посоката)
Не е позволено използването на системна библиотека за работа с дати.
Да се напише подходяща примерна програма, която демонстрира работата с класа.


Бонуси:

да се добави възможност за задаване на допълнителни почивни дни, 
които се отработват (напр. петък, 2 май 2014 г. е почивен ден, 
който ще се отработва в събота, 10 май 2014 г.), като изключенията се вземат 
предвид при пресмятанията, които зависят от работни/почивни дни

да се реализира калкулатор за аритметични операции с дати, 
който чете низ от символи и го разглежда като израз с дати и връща резултата. 
Да се реализира възможно най-гъвкав формат за въвеждане на изрази. Примери:
днес + 2 дни
30 април 2014 г. + 3 работни дни
утре - 1 седмица + 3 години
30 април 2014 г. - 5 април в работни дни
hвчера - 1 година - (5 януари 2012 г. + 1 месец) в седмици